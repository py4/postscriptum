---
layout: post
title: تغییر دادم.
author: پویا
my_date: ۱۷ مرداد ۹۵
---

<p class="citation"> نوشته شده توسط {{ page.author }} | {{page.my_date}}</p>
ترم قبل، ترم سنگین‌ی بود برام. خیلی سنگین. هم شرکت می‌رفتم، هم درگیر کارهای دانشگاه بودم و هم یک سری مسائل شخصی زندگی‌م رو مختل کرده بود. همه‌ی این‌ها باعث شده بود که تقریبا شبی ۴ ساعت بخوابم و سر کلاس‌ شبکه نیام یا مثلا سر DB خوابم ببره. شرایط روحی مناسبی نداشتم و کلا پژمرده شده بودم. رو این نکته تاکید کنم که من ۲ شب در هفته شرکت می‌خوابیدم معمولا. ساعت ۴ صبح می‌خوابیدم تا ۷ ۸ صبح و پنجشنبه جمعه‌ها هم تا ۱۲ شب کار می‌کردم. به معنای واقعی از درون متلاشی شده بودم و همه‌ی این‌ها به خاطر lifestyle نامناسب‌م بود. ترم‌های ابتدایی دانشگاه که بودم باز سر خودم رو شلوغ می‌کردم (که البته باز به مراتب سرم خلوت‌تر بود) ولی فکر می‌کردم که توانایی مدیریت کردنش رو دارم و واقعا داشتم. ولی واقعیتی که نادیده‌ش گرفته بودم این بود که اوایل دانشگاه ما خیلی سر و حال و پر انرژی بودیم و واقعا به ترم‌های ۶ و ۷ که می‌رسیم دیگه رمقی نمی‌مونه، مخصوصا تو دانشگاهی مثل دانشگاه تهران و این اتفاقی بود که برای من افتاد. ترم قبل ترم ۶ بودم و دیگه انرژی سابق رو نداشتم و نتیجش همین چیزهایی شد که تعریف کردم. موضوع دیگه‌ای که ایجاد شد این بود که تا مدت‌ها، لذت بردن از زندگی در قالب تفریحات outdoor برام اهمیتی نداشت چون زندگی‌م رو صرف کارهام کرده بودم و همینکه می‌دیدم دارم در راستای اهدافم حرکت می‌کنم، برام روحیه‌بخش بود. و این شاید بزرگ‌ترین اشتباه من بود. انتهای ترم قبل به این نتیجه رسیدم که واقعا بدون تفریح نمی‌شه زندگی کرد. به این فکر کردم که در این ۶ ترم دانشگاه هیچ خاطره‌ی خیلی خاصی ندارم. تنها خاطره‌ی خاص‌م مربوط به ترم ۵ بود که اینقدر فشار پروژه‌ها زیاد شده بود که از سر خستگی، وسط هفته‌ی کاری بلند شدیم با چندتا از بچه‌ها رفتیم قشم و انصافا یکی از بهترین خاطرات زندگی‌م شد. ولی خب انتهای ترم قبل ناراحت بودم از اینکه سال آخر لیسانس هستم و از دوره‌ی لیسانسم لذتی که موقع پیش‌دانشگاهی تو ایده‌آل‌هام بود نبردم. درباره‌ی بهبود رضایت از زندگی پست‌های زیادی خونده بودم. خصوصا داخل quora. ولی نکته‌ای که باید بهش توجه کرد اینه که فقط مهم اینه که تغییر رو از یک جایی شروع کنی.<br>
بعد مدت‌ها این تصمیم رو گرفتم که یک تغییر جدی تو زندگی‌م ایجاد کنم. و این کار رو کردم. اولین کاری که کردم این بود که به رابطه‌ی پیچیده‌ای که با یک نفر داشتم پایان دادم. در واقع زودتر پایان یافته بود منتها همچنان درگیری ذهنی‌ش مونده بود ولی خب کامل از ذهنم بیرون کردم قضیه رو. بعد این قانون رو برای خودم گذاشتم که پنجشنبه و جمعه دیگه شرکت نیام. به شکل مشابه، به خودم قول دادم مستقل از اینکه ساعت چند میام شرکت، دیگه دیرتر از ساعت ۸ شرکت نمونم (قبلا تا ۱۲ کار می‌کردم). باید بگم که این دو کار تاثیر بسازایی روی عملکردم به صورت کلی گذاشته چون که دیگه از کار زده یا خسته نمی‌شم. یک کار خیلی خوب دیگه‌ای که کردم این بود که تلاش کردم هر آخر هفته یک جایی برم. به واسطه‌ی یکی از دوستان با یک گروهی آشنا شدم که تقریبا هر هفته یک جایی می‌رند و تقریبا هر هفته باهاشون یک جا می‌رم. این هفته هم که باهاشون نمیرم، به جاش دارم با چند نفر دیگه میرم شمال. این تصمیم فکر می‌کردم بهترین تصمیم‌ی بوده که تا الان گرفتم چون نه تنها شادابی‌م رو خیلی زیاد کرده، بلکه باعث شده واقعا از تابستونم راضی باشم. و نهایتا تغییری که باید سال‌ها پیش می‌دادم این بود که شروع کردم به باشگاه ورزشی رفتن. فعلا دارم میرم که شروع کرده باشم ولی قصد دارم این قضیه رو به صورت جدی‌تر دنبال کنم. این ورزش کردن رو حتی بچه‌های شرکت هم بهم گفته بودند که برو. حتی اون‌ها هم دیده بودند که چقدر پژمرده شده بودم و بهم پیشنهاد داده بودند که حتما برند.
خلاصه که من تغییر کردم. خودم شاید زیاد تغییر نکرده باشم(اتفاقا دارم شروع می‌کنم روی خودم کار کنم ولی هنوز به جایی نرسیدم و درباره‌ی این موضوع هم خواهم نوشت) ولی سبک و سیاق زندگی‌م خیلی عوض شده و شاید بعد مدت‌ها الان تو وضعیتم که راضیم از زندگی‌م. دوستان من می‌دونند که من به ندرت از زندگی راضی هستم :دی
حالا در کل امیدوارم که خوندن تجربه‌ی من باعث بشه حداقل یک نفر هم که شده، در صورتی که lifestyle مشابه من داشته، تغییرش بده و بتونه از زندگی‌ش بیشتر لذت ببره.

