---
layout: post
title: گزارش سفر به دریاچه سوها و آبشار لاتون
author: پویا
my_date: ۲۱ مرداد ۹۵
---

<p class="citation"> نوشته شده توسط {{ page.author }} | {{page.my_date}}</p>
من آخر هفته‌ای که گذشت سفری داشتم به شمال غرب کشور سمت اردبیل که اتفاقا تبدیل شد به یکی از به یاد موندنی‌ترین سفرهای زندگی‌م به خاطر جذابیت‌های خود سفر و همچنین شخصیت آموزنده‌ی دوستانی که باهاشون رفته بودم. من و چند نفر دیگه می‌خواستیم ابتدا به دریاچه‌ی سوها و سپس به <a href="https://fa.wikipedia.org/wiki/%D8%A2%D8%A8%D8%B4%D8%A7%D8%B1_%D9%84%D8%A7%D8%AA%D9%88%D9%86">آبشار لاتون</a> بریم. دریاچه سوها یک آبگیر کوچک در شرق اردبیل هست و نقطه‌ی شروع مناطق جنگلی اون سمت هستش. با طی کردن دامنه‌ی <a href="https://fa.wikipedia.org/wiki/%DA%A9%D9%88%D9%87_%D8%A7%D8%B3%D9%BE%DB%8C%D9%86%D8%A7%D8%B3">کوه‌های اسپیناس</a> می‌خواستیم به آبشار لاتون که بلندترین آبشار دائمی ایران هست بریم و نهایتا از اونجا با عبور از روستای <a href="https://fa.wikipedia.org/wiki/%DA%A9%D9%88%D8%AA%D9%87_%DA%A9%D9%88%D9%85%D9%87">روستای کوته‌کومه</a> و شهر <a href="https://fa.wikipedia.org/wiki/%D9%84%D9%88%D9%86%D8%AF%D9%88%DB%8C%D9%84">لوندویل</a> به آستارا برسیم و برگردیم تهران. <a href="http://es.wikiloc.com/wikiloc/view.do?id=9699479">این مسیرمون در wikiloc</a> هستش:

<center>
<iframe frameBorder="0" scrolling="no" src="//www.wikiloc.com/wikiloc/spatialArtifacts.do?event=view&id=9699479&measures=off&title=off&near=off&images=off&maptype=S" width="500" height="400"></iframe><div style="background-color:#fff;color:#777;font-size:11px;line-height:16px;">Powered by <a style="color:#06d;font-size:11px;line-height:16px;" target="_blank" href="http://www.wikiloc.com">Wikiloc</a></div>
</center>

ما ساعت ۱۰ شب چهارشنبه ۱۷ شهریور ۹۵ از ترمینال غرب سوار یک اتوبوس برای اردبیل شدیم و حدودا ساعت ۶ صبح به اردبیل رسیدیم. بعد از خارج کردن کوله‌ها از اتوبوس، منتظر شدیم تا وانت بیاد دنبالمون که ما رو به سمت دریاچه‌ی سوها ببره. وقتی وانت اومد، ابتدا دنبال جایی گشتیم که بتونیم صبحانه بخوریم. می‌خواستیم سرشیر محلی با عسل بخوریم. ساعت ۷ بود و ما داشتیم تو شهر می‌گشتیم چونکه همه جا تموم کرده بودن. ظاهرا مردم اردبیل آدم‌های سحرخیزی هستند و ساعت ۷ و خورده‌ای احتمالا نمیشه تو شهر صبحانه پیدا کرد. نهایتا یک جا پیدا کردیم و این صبحانه‌ی جذاب رو زدیم بر بدن :)

<center> <img src="{{site.baseurl}}/public/images/breakfast.jpg" width="180" height="320"> </center>

بعدش دوباره سوار وانت شدیم و حرکت کردیم به سمت دریاچه سوها. اتفاق خیلی جالبی که افتاد این بود که در وسط جاده به یکی از دوستام به نام بهنام که رفته بود برای <a href="https://fa.wikipedia.org/wiki/%D8%B1%D8%A7%DB%8C%DA%AF%D8%A7%D9%86%E2%80%8C%D8%B3%D9%88%D8%A7%D8%B1%DB%8C">هیچ‌هایک</a> برخوردم. نمی‌دونستم قراره بیاد این سمت و اینکه واقعا این اتفاق رخ داد که ببینمش برام خیلی جالب بود. با برادرش بود و دوست برادرش. سوارشون کردیم تا همگی بریم سمت دریاچه‌ی سوها. دریاچه‌ی سوها دریاچه‌ی نسبتا کوچک ولی بسیار قشنگی بود.

<center> <img src="{{site.baseurl}}/public/images/soha.jpg" width="320" height="240"> </center>

از دریاچه دیگه باید دامنه‌ی کوه‌های اسپیناس رو طی می‌کردیم به سمت دکل و "کلبه‌ی عمو دولت" و سپس از اونجا هم به سمت آبشار. باید اعتراف کنم که دامنه‌ی کوه‌های اسپیناس یکی از بکرترین نقاطی بود که تو زندگی‌م دیده بودم. از یک طرف قله‌ی سبلان دیده می‌شد و از بعضی نقاط می‌شد دریای خزر رو دید. خود طبیعت اونجا هم چیزی نمی‌گم، تصاویر گویای همه چیز هست.

<center> <img src="{{site.baseurl}}/public/images/spinas.jpg" width="320" height="240"> </center>

ما در همین مناطق برای ناهار موندیم و یک ساعتی استراحت کردیم. جالب اینکه بهنام اینا رو دوباره دیدیم :دی و  از خانواده‌ای که برای ییلاق اومده بودن اونجا نون بربری ییلاقی گرفتیم که خیلی هم خوش‌مزه بود :)
بعد از یک ساعت حرکت کردیم به سمت دکل‌ها و کلبه‌ی عمو دولت. این دفعه مسیرمون بیشتر خاکی بود تا سرسبز. از کنار خط لوله‌های گاز رد شدیم و نهایتا به کلبه‌ی عمو دولت رسیدیم که مهدی ۱۰۰۰ تومن بهش بدهکار بود ولی خب خود عمو دولت نبود.
بعد دوباره حرکت کردیم و بعد از چند ساعت به نزدیکی چشمه‌ی اون منطقه رسیدیم که یک جای مسطح و ایده‌آل برای کمپ زدن و شب ماندن بود. نکته‌ی جالب این بود که دوباره بهنام اینا رو کنار برکه‌ای که اونجا بود دیدیم و اون‌ها هم با ما کمپ زدند :دی

<center> <img src="{{site.baseurl}}/public/images/camp.jpg" width="320" height="240"> </center>

بعد که چادر های سه نفری رو برپا کردیم، من و بهنام رفتیم پایین و چند درخت خشک شده رو کندیم و آوردیم باهاش آتش روشن کردیم و بعد هم همگی شروع کردیم به درست کردن شام. بعد از شام همگی دور آتیش جمع شدیم و آهنگ گذشتیم و بعدش هم من و ارشیا و سپیده تا ساعت ۱۲ صحبت کردیم و بعد خوابیدیم.
فردا صبح ساعت ۹ به سمت چشمه حرکت کردیم. بهنام اینا یک ساعت زودتر از ما رفتند. بعد که به چشمه رسیدیم آب‌ها رو پر کردیم و به سمت آبشار حرکت کردیم. حدودا ساعت ۱۳ به آبشار لاتون رسیدیم. خیلییییی بلند بود! نکته‌ی جالبی که وجود داشت این بود که در شعاع چندین متری آبشار قطرات ریز آب پرت می‌شدن به سمت آدم و باد هم میومد!خود زیر آب آبشار که اصلا نمیشد رفت اینقدر پر فشار بود ولی در قسمت پایین آبشار که آب جمع شده بود و عمیق شده بود رفتیم و شنا کردیم. خیلی خیلی سرد بود و از لرز داشتم می‌مردم. یک کاری هم که البته کردیم این بود که از کنار آبشار صخره رو رفتیم بالا و عملا تونستیم زیر آب پر فشار آبشار مستقیما قرار بگیریم. خیلی فشارش زیاد بود. همه جا آب می‌پاشید و همدیگرو رو نمی‌دیدیم!

<center> <img src="{{site.baseurl}}/public/images/latoon.jpg" width="320" height="240"> </center>

بعد از خیس خالی شدن تو آبشار اومدیم و لباس‌هامون رو عوض کردیم و رفتیم تو کلبه‌ی عمو یدالله چایی زدیم. بعدش ناهار خوردیم و ساعت ۱۴:۳۰ حرکت کردیم به سمت کوته‌کومه و حدود ساعت ۱۹ به اونجا رسیدیم. در اونجا یک آب گرم هم بود که رفتیم و تجربه‌ی خوبی بود. نهایتا سمت لوندویل و آستارا. داخل آستارا یک رستوران که فکر می‌کردیم غذاش خوبه پیدا کردیم و رفتیم. ساعت حدودا ۲۱ بود. به طرز باورنکردنی‌ی باز بهنام اینا رو اونجا دیدیم! من و مهدی با هم یک باستیرما (یک غذای محلی آستارا) گرفتیم. بعدش اتوبوس اومد دنبالمون و ساعت ۷ صبح رسیدیم تهران. دوش گرفتم و اومدم شرکت.



